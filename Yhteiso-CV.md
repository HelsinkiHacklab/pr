# Helsinki Hacklab ry.
### Yhteisö-CV

*Huhtikuu 2016*

Helsinki Hacklab ry. on pääkaupunkiseudulla toimiva harrastajayhdistys ja osa kansainvälisestä Hackerspace-liikettä. Olemme itsenäinen, riippumaton ja omaehtoisesti toimiva yhteisö, joka ylläpitää avointa rakenteluun ja projektien toteuttamiseen keskittyvää työtilaa Pitäjänmäessä. Helsinki Hacklab on toiminut yli viisi vuotta pääosin jäsentensä rahoittamana, ja sillä on ollut omat työtilat kesäkuusta 2010 alkaen. Yhdistys oli Suomessa ensimmäisten joukossa tekemässä 3D-tulostamista tutuksi laajalle yleisölle.

# Työtilat

Helsinki Hacklabin työtila on kooltaan 215 neliömetrin verstas, jossa on omat huoneet puu-, metalli- ja elektroniikkatyölle. Lisäksi työtilasta löytyy koulutustila, varastointimahdollisuus sekä keittiönurkkaus. Tila on kunnostettu harrastekäyttöön talkoovoimin.

# Yhdistyksen järjestämä avoin ja ilmainen koulutus

### Arduinon ja elektroniikan alkeiskurssit
> Alkeiskursseja aloittelijoille, jotka haluavat oppia elektroniikan ja sulautettujen järjestelmien rakentamisen perusteita. Pyritty järjestämään joka vuosi vähintään kerran tai useammin.

### Edistyneempi digitaalitekniikka
> Pitkäaikainen kurssisarja, joka alkaa digitaalitekniikan perusteista ja etenee opiskelijoiden ja opettajien osaamisen mukana edistyneempiin tekniikoihin (korkeakouluopetuksen vaatimustasoon verrattava kurssi).

### Viikonloppu- ja teemakurssit
> Satunnaisia kursseja vaihtelevista aiheista kiinnostuksen ja jäsenten osaamisen mukaan.

Lisäksi säännöllisessä viikkotoiminnassa on mahdollisuus kehittää taitojaan ja osaamistaan jatkuvasti. Yhteisön tarkoitus on jakaa osaamista ja tietoa, ja oppiminen on siten täysin mahdollista myös kurssitilanteiden ulkopuolella.

# Oma tuotanto

### Reaktori

> Mediataideteos, simulaatio ja peli. Ensiesiintyminen Alternative Party -tapahtumassa 22.-24.10.2010. Esiintynyt myös muissa tilaisuuksissa, kuten Assembly Summer 2014 ja Chaos Communication Camp 2015 (Saksa).

### Urpobotti
> Kisarobotti sokkeloradalle. Valmistunut tapahtumaan Hacklab Summit Finland 2015.

# Yhteistyö

### Kussiyhteistyö, HY:n tietojenkäsittelytieteen laitos, 2015
> Työtilamme ja välineemme olivat opiskelijoiden käytettävissä keväällä 2015 Exactum Greenhouse -projektiin liittyvissä harjoitustöissä. 

### *D-A-T/D-A*, KNPSST, 2015
> Tanssia, sensoreita, liikettä, ääntä ja efektejä yhdistelevä teos. Monialaisessa osallistujaryhmässä oli mukana myös Helsinki Hacklabin jäseniä. Yhteistyöprojekti Koneen Säätiön Saaren taiteilijaresidensissä kesällä 2015.

### *Unista herätetyt*, Harri Larjosto, 2013
> Helsinki Hacklab ry. osallistui robotiikkaa sisältäneen teoksen tekniseen suunnitteluun ja toteutukseen. Esillä Vantaan taidemuseossa loppuvuodesta 2013.

Helsinki Hacklab ry. tekee jatkuvaa yhteistyötä ja pitää yhteyttä muiden Suomen Hacklab-yhdistysten sekä Suomen Avaruustutkimusseuran kanssa

# Jäsenten omia teoksia, demoskenetoiminta

### Analog Pong, Jari Kangas, 2014
> Täysin analogisella logiikalla toimiva ja itse suunniteltu versio klassisesta Pong-pelistä. TV-liitäntä ja ääni, yhden ja kahden pelaajan pelit.

### Metronäyttö, sooda, 2013
> Assembly Summer 2013 Real Wild -demoskenekilpailun voittaja. Helsingin metron käytöstä poistetun infonäytön uusiokäyttö ja tekniikkademo.

Näiden lisäksi useita erilaisia itse rakennettuja tai suunniteltuja projekteja, laitteita, kierrätystaidetta, henkilökohtaiseen käyttöön tarkoitettuja rakenelmia ja uusia työvälineitä. Assembly Summer 2014 -tapahtumassa yhdistyksemme jäseniä oli kahden parhaan Real Wild -kilpailuteosten tekijöissä.

# Tapahtumiin osallistuminen ja niiden järjestäminen

Itse järjestämät tapahtumat
* Hacklab Summit Finland 2015½, 2016½ (tulossa)

Kotimaiset tapahtumat
* Hacklab Summit Finland 2012, 2013, 2014, 2015, 2016 (Tampere)
* Model Expo 2010, 2012, 2013, 2014, 2016 (Helsinki)
* Assembly Summer 2010, 2011, 2012, 2013, 2014, 2015 (Helsinki)
* Alt Party 2010, 2011 (Helsinki)
* Wärk:fest 2012, 2013 (Helsinki)
* Mini Maker Faire 2015 (Helsinki)

Ulkomaiset tapahtumat
* Chaos Communication Camp 2015 (Mildenberg, Saksa)
